---
layout: post
title: "Rad Race Last man standing"
image: /images/RadRace_resized.jpg
type: "Track race"
lenght: 400m každé kolo
category: cycl
ref: radrace
lang: cz

---

Rad Race Last Man standing je hodně rychlý dráhový závod v Berlíně. Jede se na motokárový dráze o délce 400m. Na startu stojí 8 jezdců a každý dvě kola odpadne jeden. Je to teda hodně na lokty.

Já mám doma super ocelový drahový kolo Cinelli Gazzetta. Když se mě zeptal můj kámoš Martin na to, jestli jedu, tak jedu. Na startovní listinu se vejde pouze 128 závodníků a tak jsme brali místo hned, jak začli organizátoři rozsévat lístky. Z předešlých ročníků je totiž známo, že lístky rychle mizej. Stojí 39 euro, ale podle mýho názoru je to super cena na to, co se za to všechno obdrží. navíc zjištuju, že firma Messenger proplatí celý závod, když pojedu v jejich oblečení. V jejich oblečení teda pojedu. 

Pár měsíců před startem jsem začal jezdit na fixce víc často. Jezdil jsem jako messenger na fixce občas, ale zároven jsem taky dělal pár tréninků na dětském dopravním hřišti. Rad Race je dost o rychých zatáčkách, akceleraci, tvrdým brzdění a hledání limtů pláštů i kola. Dopravní hřiště je na tohle ideální. Zároven také možná ovlivní malé prcky k tomu, že začnou jezdit na kole. Tréninky vždycky vypadaly fakt super. Dva borci na fixkách jezděj rychle na malém hřišti, děti z toho byly nadšený. Z kola jsem taky vyndal kola a odnes je do servisu na výměnu ložisek a vycentrování, aby bylo fakt všechno připravený.

Dobrá věc na tomto výletě také bylo to, že semnou do Berlína jela moje Adéla jako podpoporovatelka a fanynka. Kámoš Martin se kterým jsme jeli autem také vzal svojí holku, takže nakonec v pohodě double date. Den před závodem jsme si dali lehčí výlet po Berlíně a navštívili jejich klasické večerky. Jejich klasické večerky miluju, dají se vybírat piva přímo s ledniček, dá se uvnitř sednou a dokonce mají i záchod. V pohodě, nakonec piv padlo poctivých 8. 

Závod startoval v 5 odpoledne následující den, registrace ale začínala už v 1. Měl jsem trochu velkou hlavu z minulého večera, ale nic zásadního. Na místo jsme dorazili včas a hned začli trénovat dráhu. Chvíli po začátku se Martin dotknul pedálem země a spadnul. Já měl taky crash. Holka předemnou uklouzla a já to už nemohl ubrzdit a vletěl jsem do ní. Jen pro připomenutí, závod se jeden a kolech s pevným převodem a jsou zakázany brzdy. Ovládat rychlost se teda dá jen nohama zacvaklých v pedálech. 

Najezdili jsme asi 25 km na dráze a já začínal být trochu nervozní před startem. Další zásadně zajímá věc je, že se před startem rovnež registroval čtyřnásobný olympijský vítěz [Fabian cancellara](https://en.wikipedia.org/wiki/Fabian_Cancellara). Dost jsem doufal, že pojedu v rozjezdu s ním. Po slosování pořadí rozjezdů zjištuju, že fakt jedu s ním. wowowow.

Závod jedu hned v druhém rozjezdu. První rozjezd byl ale totál šílenej, padlo několik riderů. Bylo fakt dost pádů a když jsem to viděl, dost jsem ze závodu chytal respekt stojíc vedle Fabiana. Na startu jsem si ale docela věřil, byl jsem rozehřátej z tréninku před závodem a řikal jsem si, že opravdu nevypadnu. Měl jsem dobrý start a držel jsem se za vedoucím jezdcem (lépe se mi jede na druhém místě, než na prvním). Dost velkou část závodu jsem se držel na třetím místě a udržoval si příjemný kontakt. Najednou závodník z prvního místa padá a já se o centimetry vyhejbám. Jedu dál a kolo ženu na limit, občas se dotýkám pedálem a občas mi to lehce uklouzne, ale držím. Čekám, že mě každou chvíli předjede Fabian. Vše ale kontroluju a dojedu až do cíle. Nevypadnul jsem a dojel jsem na druhým místě. Dost spokojený. 

Další jízda byla až za 3 hodiny. Sleduju ostatní jezdce a dost tuhnu. Vidím první rozjezd semifinále a je to dost tvrdý, chytám z toho mírnou schízu a fakt tuhnu. Před jízdou jdu lehce na válce, ale moc se uplně nezahřeju. Na startu stojím a stejně si docela věřím, mám opět dobrý start, ale v průběhu držím naprosto špatnou stopu, jsem nerozehřátej a nejede mi to. Mrzí mě to, ale dostávám se na 5. místo. Zkouším to ještě dohnat, ale můj zadní plášt Vittoria Corsa Control 2.0 mi v jedné zátačce uklouzne a všechno je najednou pryč. Vypadávám a jsem z toho dost smutnej, dost a dost. 

Sledovat závod jako divák je sice fajn, ale závodit je mnohem lepší. jsem z toho fakt smutnej a už rovnou se pomalu začínám motivovat na další rok. Příští tok do toho dám víc. Budu z toho mít měnší respekt a víc to budu rvát. Ty pády jsou sice častý, ale nejsou nějak šílený, padá se v realitvně malých rychlostech, tak to není zas tak nebezpečný jak se zdá. Následuje afterparty, ale já nemám moc co slavit, takže si to uplně neužívám, na místě jsme sice do 3 ráno, ale furt jsem pokrytej dekou. Všichni česi stejně jako já jsme byli eliminováni v semifinále bohužel.

Druhý den ještě navšítívíme veltrh Kolektif Berlin, kde si koupim jen nějaké triko a nic moc zásadního. Veletrh nějak super moc není, takže se loučíme s kamarádem s Martinem a zůstáváme v Berlíně. Oni jedou do ČR, my jedem vlakem do Itálie na hory.

Víkend poctivej určitě. 

Video z [roku 2019](https://www.youtube.com/watch?v=VPdC_fbdsb8)
<br>
Video z [roku 2020](https://www.youtube.com/watch?v=ArzMdQT_72g)


{% include image.html url="images/lms1.jpg" caption="Já na čele" max_width="300px" align="center" %}
<br>
{% include image.html url="images/lms2.jpg" caption="Start, já s číslem 70" max_width="300px" align="center" %}
<br>
{% include image.html url="images/lms3.jpg" caption="Start, já s číslem 70" max_width="300px" align="center" %}
<br>
{% include image.html url="images/lms4.jpg" caption="Borci" max_width="300px" align="center" %}



